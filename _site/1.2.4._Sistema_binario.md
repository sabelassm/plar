O **sistema binario** é o sistema de numeración **utilizado** polos **ordenadores**. Funciona de xeito similar ao sistema decimal agás en que a base é 2, polo tanto só existen 2 símbolos: {0,1}. A cada un dos símbolos dun número binario chamámoslle bit. Bit é a cantidade máis pequena de información.

Para saber o **número máximo de números** (ou combinacións de 0 e 1) que se poden representar cun **determinado número de bits** utilízase a seguinte fórmula:
```math
2^{numeroDeBits}
```
Por exemplo, se temos 4 bits podemos representar 16 números distintos: 
```math
2^4=16
```
O **rango de números** (é dicir, os números que se poden representar) que se pode representar con un determinado número de bits é o seguinte :
```math
\{2,2^4-1\}
```
Por exemplo con 4 bits podemos representar o seguinte rango:
```math
\{0,2^4-1\} = \{0,15\}
```
