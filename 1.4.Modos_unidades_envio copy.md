
# Modos e unidades de envío 

## Taxa de transferencia

A **taxa de transferencia** é a **velocidade** á que se transmiten datos por unha canle. Tamén se denomina **bit rate**. Esta mídese en **bits/segundo** ou **bps**.

- 1 bps é un bit cada segundo.

Na seguinte táboa temos os múltiplos.

| Nome        | Abrebiatura | Factor                 |
| ----------- | ----------- | ---------------------- |
| Kilobit/seg | kbps        | 10³ bits cada segundo |
| Megabit/seg | Mbps        | 10⁶ bits cada segundo |
| Gigabit/seg | Gbps        | 10⁹ bits cada segundo |

## Outra unidade de taxa de transferencia 


Nalgúns casos **en lugar** de utilizar **bps** utilízase **B/s**. No primeiro caso é 1 bit cada segundo de taxa de transferencia, e no segundo un byte cada segundo.

- É dicir, 1B/s son 8 bps.

| Nome         | Abrebiatura | Factor                  |
| ------------ | ----------- | ----------------------- |
| KiloByte/seg | kB/s        | 10³ bytes cada segundo |
| MegaByte/seg | MB/s        | 10⁶ bytes cada segundo |
| GigaByte/seg | GB/s        | 10⁹ bytes cada segundo |

## Serie e paralelo 

Existen **dous métodos** para o método de **envío de información**: 

- Paralelo
- Serie.

No método en **serie** os datos son enviados **bit a bit**.

No método en **paralelo** son enviados **varios bits no mesmo momento**. Neste método fálase de **ancho de bus** que son os **bits** que se envían no mesmo **instante**.

## Frecuencia

A **frecuencia** mídese en ciclos/segundo ou Hercios (Hz). É a inversa do tempo que lle leva a un sistema dixital en facer unha tarefa individual. Polo tanto indica o **número de tarefas individuais que se farías nun segundo**.

Unha desas tarefas por exemplo pode ser enviar un bit (serie) ou varios (paralelo).

| Nome       | Abreviatura | Factor |
| ---------- | ----------- | ------ |
| KiloHercio | KHz         | 10³ Hz |
| MegHercio  | MHz         | 10⁶ Hz |
| GigaHercio | GHz         | 10⁹ Hz |



## Cálculo da taxa de transferencia 

Se sabemos a que **frecuencia** traballa unha canle e sabemos o seu **ancho de bus** podemos **calcular** a **taxa de transferencia**.
```math
TaxaDeTransferencia=AnchoDeBus·frecuencia
```
Exemplo:

- Temos unha canle que ten 8 bits de ancho de bus e traballa a unha frecuencia de 8 MHz.

```math
TaxaDeTransferencia = 8 bits · 8 MHz = 64 Mbps = 8 MB/s
```


## Métodos de transmisión 


O **modo de transmisión** refírese o **fluxo de datos** e pode haber tres posibilidades:

- **Símplex**: a dirección de datos é única. Sempre na mesma dirección. Só hai un emisor e un receptor. 
  - Exemplo: Televisión
- **Semidúplex**: dúas direccións para os datos, pero non simultaneamente. Altérnanse emisor e receptor. 
  - Exemplo: Walkie talkie
- **Dúplex**: Os datos viaxan nas dúas direccións de xeito simultáneo. Ambos dispositivos son emisor e receptor. 
  - Exemplo: teléfono

![image-20210720111229617](image-20210720111229617.png)
