# Introducción 

Os **sistemas de numeración** son un conxunto de **regras** que permiten **representar** todos os **números** posibles. Para o estudo de redes dos sistemas informáticos interésanos coñecer, sobre todo, catro tipos de sistemas de numeración e como converter os números representados dun sistema a outro.

Dentro dun número, cada **símbolo** denomínase **díxito**. Os díxitos organízanse segundo o valor ascendente, sendo o máis baixo o situado á dereita e o máis alto o situado á esquerda. Por esa razón, o díxito situado máis a esquerda na representación dun número coñécese como o díxito máis significativo e ao situado á dereita como o díxito menos significativo.