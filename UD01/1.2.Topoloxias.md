
# Índice
- [Topoloxías de rede](#topoloxías-de-rede)
  - [Topoloxía en estrela](#topoloxía-en-estrela)
  - [Topoloxía en bus](#topoloxía-en-bus)
  - [Topoloxía en anel](#topoloxía-en-anel)
  - [Topoloxía en árbore](#topoloxía-en-árbore)
  - [Topoloxía en malla](#topoloxía-en-malla)

# Topoloxías de rede 


A topoloxía física dunha rede está difinida pola disposición xeométrica das estacións de traballo, os cables e os dispositivos de conexión. O obxectivo da topoloxía é determinar a forma máis eficiente de dar servicio aos usuarios da rede, segundo certos parámetros como o número de estacións, distancia entre nodos, ancho de banda necesario, etc.
Existen cinco topoloxías físicas de rede: en estrela, en bus, en anel, en árbore e en malla.

## Topoloxía en estrela

Nesta topoloxía tódalas estacións están unidas a un dispositivo central, chamado conmutador ou switch.

Esta topoloxía ten moitas **vantaxes**:

- Robusta fronte a avarias, unha avaria nun cable non desconecta toda a rede, senón soamente o equipo que enlaza.
- Fácil diagnóstico de problemas, cada estación de traballo dispón dun enlace independente, se unha estación deixa de funcionar, - pódese acotar a área onde está o fallo.
- Flexibilidade, pódese diminuír ou aumentar o número de estacións con gran facilidade, porque as configuracións realízanse no nodo central. O número máximo de estacións está determinado pola capacidade de switch.
- Baixo coste de dispositivos e instalación.
  
Pero tamén ten **inconvenientes**:
- Para conectar cada estación necesitase gran cantidade de cable.
- Se se avaría o nodo central tódalas estacións perderán a conexión.
Debido as súas vantaxes, a topoloxía en estrela é a elixida no estándar oficial de cableado estruturado para redes de área local (LAN).

## Topoloxía en bus
Nesta topoloxía tódalas estacións están conectadas a un mesmo cable chamado bus troncal, cada estación conectase ao bus mediante un cable corto. Tódalas estacións reciben información, para acceder a dita información só a estación a que vai destinada.
**Vantaxes**:
- É doado e barata de instalar.
- Se se require engadir unha nova estación, só hai que unila ao bus.
**Desvantaxes**:
- No caso de erro do bus troncal, o diagnóstico é moi difícil, xa que tódalas estacións se desconectan ao mesmo tempo.

## Topoloxía en anel

Nesta topoloxía cada estación está conectada soamente con dúas estacións adxacentes. O anel suele ser dual, é dicir formado por dous cables. Un é o anel primario que transmite normalmente, e o secundario que só se utiliza no caso de erro do primeiro. As sinais viaxan por cable na mesma dirección, recorrendo tódalas estacións ata o seu destino. Cada estación rexenera a sinal evitando a súa degradación.
**Vantaxes:**
- Como os datos viaxan de forma unidireccional pódese implementar fibra óptica.
**Desvantaxes:**
- Se o anel é simple, no caso de erro, toda a rede deixa de funcionar.
- Para cableado de cobre, as taxas de transmisión son moi baixas, o cal fixo que deixaran de usarse en redes locais.
- Actualmente a topoloxía no anel é usada por provedores de servicios en redes MAN de fibra óptica.

## Topoloxía en árbore
Esta topoloxía é unha xeneralización da topoloxía en estrela, consiste en engadir conmutadores ou switches secundarios ao switch principal. Isto permite nun primeiro lugar aumentar considerablemente o número de estacións da rede, e a vez establecer unha xerarquía clasificando as estacións en grupos segundo o conmutador ao que están conectados. O switch principal suele ter mellores prestacións que os secundarios.
As vantaxes e inconvenientes son similares que na topoloxía de estrela, pero coa posibilidade engadida de establecer xerarquías entre conmutadores. Deste xeito, os deseñadores de rede poden priorizar certos equipos como os servidores, fronte as estacións de traballo.

## Topoloxía en malla
Nesta topoloxía un nodo conecta un enlace dedicado con certo número de nodos, próximos ou non. Cada dispositivo debe ter polo menos, tantos portos como o número de nodos cos que se conecta. Pódese formar unha malla completa ou incompleta, en ambos casos sempre hai certo grao de redundancia, é dicir, pódese alcanzar calquera nodo mediante camiños distintos.
**Vantaxes:**
- Robusta fronte a avarias, unha avaría de cable non desconecta toda a rede.
- Como os enlaces son dedicados, é dicir, exclusivos entre cada par de nodos, pódense conseguir taxas de transferencia moi altas.
- Cos enlaces dedicados a seguridade aumenta pois a información non se comparte.
- No caso de conxestión dunha parte da rede, pódese dirixir o tráfico por outro camiño.
**Desvantaxes:**
- O coste da topoloxía depende do número de conexións e da distancia, polo xeral o coste é elevado.
Utilízase xeralmente en redes WAN.
