
# Índice
  - [Concepto de comunicación](#concepto-de-comunicación)
  - [Elementos dun sistema de comunicación](#elementos-dun-sistema-de-comunicación)
  - [Modos de transmisións](#modos-de-transmisións)
  - [Concepto de rede](#concepto-de-rede)

# Concepto de comunicación 

Os **ordenadores** son máquinas especializadas en **procesar información** de acordo cas instrucións recollidas nun programa. Sen embargo, non sempre a información **se produce ou se almacena onde se procesa**, o que engade a **necesidade de transportar os datos** dende o seu lugar de proceso, dando orixe a unha comunicación.

Podemos definir **telecomunicación** como a técnica que trata da **comunicación** remota **entre equipos** mediante o **envío de sinais**. Pero isto, debe ocuparse tanto da **conexión física** (conector, tipo de sinal, parámetros eléctricos, etc.) como das **especificacións lóxicas** (protocolos de comunicación, detección e corrección de erros, compatibilidade entre distintas redes, etc.)

A **base** de calquera comunicación é unha **transmisión de sinal**, non debemos polo tanto, confundir comunicación coa transmisión sobre a que se basea.

A **transmisión** é o proceso polo que se **transportan** sinais dun lugar a outro. As sinais son entidades de natureza diversa que se manifestan como magnitudes físicas, principalmente electromagnéticas e mecánicas (luminosas, eléctricas, magnéticas, acústicas, etc.).

Por exemplo, na comunicación **telefónica** de voz interveñen distintos tipos de sinais, a **voz** é unha sinal acústica que se **converte a impulsos eléctricos** mediante micrófono. Esta sinal eléctrica é **transportada** (transmitida) a través de liñas de transmisión que proporcionan as compañías telefónicas. Unha vez que a sinal eléctrica **alcanzou o seu destino** convertese de novo en **sinal acústica** semellante a **orixinal** por medio do auricular do telefono receptor.

A **comunicación** é o proceso polo que se transporta información, a cal viaxa a través de sinais, que se transmiten adecuadamente. En todo proceso de comunicación hai necesariamente transmisión de sinais, sen embargo, non sempre que hai transmisión de sinais existe comunicación. Por exemplo, a radiación estelar que chega a Terra.

A **transmisión** refírese ao **transporte** das **sinais** físicas, mentres que a **comunicación** refírese máis ao **transporte** da **información**, dos datos que significan algo concreto tanto para o emisor como para o receptor, independentemente das sinais utilizadas na transmisión.

No exemplo da voz telefónica, a **comunicación** prodúcese porque o emisor e receptor se puxeron de acordo nunha **serie de normas polas que se entenden** ou se comunican. No caso, por exemplo, de que dous interlocutores **non compartan o mesmo idioma**, seguiría habendo transmisión de sinal, pero **non habería comunicación**, posto que ao non entenderse non se recibe información.

# Elementos dun sistema de comunicación

Os elementos dun sistema de comunicación son:

- **Emisor**: é o elemento terminal da comunicación que se encarga de proporcionar a información. 
- **Receptor**: é o elemento terminal da comunicación que recibe a información procedente do emisor. En ocasións ambos terminais intercambian os seus papeis alternativamente. 

- **Canal**: é o medio que se encarga do transporte da sinal, sobre a que viaxa a información que intercambian emisor e receptor. Cada canal de transmisión é adecuado para algunhas sinais concretas e non todos serven para calquera tipo de sinal. Un canal ven definido polas súas propiedades físicas: natureza da sinal que é capaz de transmitir, velocidade de transmisión, capacidade de transmisión, nivel de ruído que xera, ancho de banda, etc.

- A **mensaxe** é a información a comunicar, pode estar formada por texto, números ou imaxes, arquivos de son, etc.
- O **protocolo** é o conxunto de **regras** normalizadas que controlan a representación, sinalización, autenticación e transmisión dos datos a través dunha canle. O obxectivo dun protocolo é garantir un intercambio de datos fiable a través dunha canle de comunicación imperfecto (deterioro da sinal, aparición de ruído externo, etc). Os elementos dun protocolo son:
  - **Sintaxes**: Especifica o formato de datos.
  - **Semántica**: Especifica que significa cada sección dos datos, ou ben o significado do comando recibido, inclúes información para o control de erros.
  - **Temporización**: Especifica cando poden enviarse datos e a velocidade de transmisión.

Algúns dispositivos que poden intervir nunha comunicación:

- **Equipos terminais**: encárganse de enviar e recibir información. Exemplo: pcs, móbiles, etc.
- **Transdutores**: encárganse de transformar a natureza da sinal. Exemplo: transdutor que converte sinal eléctrica en sinal luminosa na fibra óptica. 
- **Amplificadores**: encárganse de restaurar unha sinal analóxica devolvendo a súa amplitude orixinal, resolvendo a atenuación pola lonxitude de liña.
- **Repetidores**: encárganse de rexenerar as sinais dixitais. Non se trata dunha amplificación, senón dunha reconstrución completa dunha sinal dixital deteriorada.
- **Conmutadores**: son os dispositivos encargados de establecer un canal de comunicación apropiado. As centrais telefónicas son un exemplo de conmutador, que elixen as rutas adecuadas para conectar un emisor e receptor.
- **Routers**: dispositivos encargados de dirixir as sinais polo camiño máis adecuado entre varios posibles, atendendo a certos criterios como menor distancia, menor conxestión, etc.

# Modos de transmisións 

Refírese dirección do fluxo de datos e pode haber tres posibilidades.
- Comunicación **símplex:** A dirección de datos é única e sempre na mesma dirección. Polo tanto hai un emisor e un receptor. 
- Comunicación **semidúplex:** As dúas direccións son posibles para os datos, pero non de xeito simultáneo. Ambos dispositivos poden actuar de emisor e receptor alternativamente.
- Comunicación **dúplex:** Os datos viaxan nas dúas direccións de xeito simultáneo. Ambos dispositivos son emisor e receptor ao mesmo tempo.


# Concepto de rede

Unha **rede** é un sistema de **ordenadores, periféricos e o software** de rede, **conectados** entre si mediante **dispositivos de interconexión**, co fin de **compartir recursos e ofrecer servizos**. A complexidade dunha rede e o seu tamaño depende das necesidades que esta cubra, como as redes locais ou as redes de área extensa.

Os compoñentes básicos dunha rede son:

- O **software de rede** que hoxe en día forma parte do sistema operativo tanto en clientes como en servidores.
- **A tarxeta de rede**.
- Os **dispositivos de interconexión** (hubs, switches, etc.).
- **O medio** que pode ser cable ou aire en caso de redes inalámbricas.
- Os equipos que transmiten e reciben información.

**Intranet** é unha **rede local privada** que **proporciona** tódolos servizos típicos de **Internet** aos seus **usuarios**, como por exemplo, servicios web, ftp, mail, etc.  Ten saída a internet pero non é accesible desde Internet.