# Clasificación de redes 
Atendendo ao tamaño ou localización xeográfica podemos clasificar as redes en 4 tipos: PAN, LAN, MAN e WAN.
## PAN. Personal Area Network.
Unha rede de área persoal (ata 10 metros), é unha rede privada de dispositivos, organizada contorno a unha soa persoa. Os dispositivos típicos son o portátil, móbil, tablet, cámara de fotos, impresora.
Pódense construír mediante cables, como USB, ou mediante ondas, Bluetooth. O estándar IEEE 802.15 define as redes WPAN inalámbricas.
## LAN. Local Area Network
As redes de área local, son redes de propiedade privada dun só edificio ou dun Campus, de ata uns poucos quilómetros de extensión.
Utilízanse normalmente para conectar equipos en oficinas ou empresas co obxecto de compartir recursos. As LAN actuais operan a unha velocidade de 100/1000 Mbps, aínda poden chegar a decenas de Gbps. A topoloxía pode ser en bus, estrela ou anel.
O estándar IEEE 802.3 define a rede LAN Ethernet con topoloxía en estrela/árbore.
## MAN. Metropolitan Area Network
Tratase dunha rede con unha extensión maior que unha LAN, habitualmente ocupa a área xeográfica dunha cidade, con taxas de transferencia altas, que integra varios servicios como datos, voz, vídeo sobre fibra óptica principalmente.
Unha MAN pode ser de titularidade privada ou pode ser un servizo proporcionado por un organismo público. Un exemplo de MAN privada é unha empresa con varios edificios na cidade conectados entre si pola súa propia rede. Outro exemplo é a infraestrutura dun provedor de telecomunicacións, co fin de ofrecer servicios de banda ancha aos seus clientes.
## WAN. Wide Area Network
Unha rede de área extensa ocupa unha área xeográfica moi grande, como un pais ou un continente. Están deseñadas para transportar datos, voz e imaxes a larga distancia e a diferencia das LAN, poden utilizar dispositivos públicos.
As tecnoloxías máis coñecidas para construír redes WAN son xDSL, ATM, Frame Relay e UMTS.
Antigamente as multinacionais que necesitaban conectar as súas sedes en diferentes países recorrían as redes WAN cas tecnoloxías anteriores, sobre liñas alugadas a provedores de servicios. Actualmente, debido ao aumento de capacidades e prestacións de Internet, están aumentando as redes VPN (redes privadas virtuais). As VPN consiste nun sistema de cifrado de información e tunelizado sobre a infraestrutura de Internet.
Unha rede WAN innovadora en España é a RedIRIS-NOVA que da servizo aos centros de investigación públicos de todo o pais.
Internet é a interconexión de tódalas redes WAN. Para que tódalas redes poidan conectarse entre si, a pesar de ser moi diferentes en canto os medios físicos e as tecnoloxías empregadas, é necesario que tódalas utilicen a familia de protocolos TCP/IP, para o direccionamento e transporte de paquetes de información.
