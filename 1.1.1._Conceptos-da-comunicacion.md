 <header class="navbar"><div class="sidebar-button"><svg xmlns="http://www.w3.org/2000/svg" aria-hidden="true" role="img" viewBox="0 0 448 512" class="icon"><path fill="currentColor" d="M436 124H12c-6.627 0-12-5.373-12-12V80c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12zm0 160H12c-6.627 0-12-5.373-12-12v-32c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12zm0 160H12c-6.627 0-12-5.373-12-12v-32c0-6.627 5.373-12 12-12h424c6.627 0 12 5.373 12 12v32c0 6.627-5.373 12-12 12z"></path></svg></div> <a href="/servizos-en-rede/" class="home-link router-link-active"><!----> <span class="site-name">Servizos en rede</span></a> <div class="links" style=""><div class="search-box"><input aria-label="Search" autocomplete="off" spellcheck="false" value="" class="" placeholder=""> <!----></div> <nav class="nav-links can-hide"><div class="nav-item"><div class="dropdown-wrapper"><button type="button" aria-label="Unidades didácticas" class="dropdown-title"><span class="title">Unidades didácticas</span> <span class="arrow right"></span></button> <ul class="nav-dropdown" style="display:none;"><li class="dropdown-item"><!----> <a href="/servizos-en-rede/introducion/" class="nav-link">
  UD0: Introdución
</a></li><li class="dropdown-item"><!----> <a href="/servizos-en-rede/servidores-web/" class="nav-link router-link-active">
  UD1: Servidores web
</a></li><li class="dropdown-item"><!----> <a href="/servizos-en-rede/transferencia-de-ficheiros/" class="nav-link">
  UD2: Transferencia de ficheiros
</a></li><li class="dropdown-item"><!----> <a href="/servizos-en-rede/resolucion-nomes/" class="nav-link">
  UD6: Resolución de nomes
</a></li><li class="dropdown-item"><!----> <a href="/servizos-en-rede/acceso-remoto/" class="nav-link">
  UD3: Acceso remoto e administración remota
</a></li></ul></div></div><div class="nav-item"><a href="/servizos-en-rede/actividades/" class="nav-link">
  Actividades
</a></div><div class="nav-item"><a href="/servizos-en-rede/recursos/" class="nav-link">
  Recursos
</a></div><div class="nav-item"><a href="/servizos-en-rede/aportacions/" class="nav-link">
  Aportacións
</a></div> <!----></nav></div></header>

# Concepto de comunicación 


Os **ordenadores** son máquinas especializadas en **procesar información** de acordo cas instrucións recollidas nun programa. Sen embargo, non sempre a información **se produce ou se almacena onde se procesa**, o que engade a **necesidade de transportar os datos** dende o seu lugar de proceso, dando orixe a unha comunicación.

Podemos definir **telecomunicación** como a técnica que trata da **comunicación** remota **entre equipos** mediante o **envío de sinais**. Pero isto, debe ocuparse tanto da **conexión física** (conector, tipo de sinal, parámetros eléctricos, etc.) como das **especificacións lóxicas** (protocolos de comunicación, detección e corrección de erros, compatibilidade entre distintas redes, etc.)

A **base** de calquera comunicación é unha **transmisión de sinal**, non debemos polo tanto, confundir comunicación coa transmisión sobre a que se basea.

A **transmisión** é o proceso polo que se **transportan** sinais dun lugar a outro. As sinais son entidades de natureza diversa que se manifestan como magnitudes físicas, principalmente electromagnéticas e mecánicas (luminosas, eléctricas, magnéticas, acústicas, etc.).

Por exemplo, na comunicación **telefónica** de voz interveñen distintos tipos de sinais, a **voz** é unha sinal acústica que se **converte a impulsos eléctricos** mediante micrófono. Esta sinal eléctrica é **transportada** (transmitida) a través de liñas de transmisión que proporcionan as compañías telefónicas. Unha vez que a sinal eléctrica **alcanzou o seu destino** convertese de novo en **sinal acústica** semellante a **orixinal** por medio do auricular do telefono receptor.

A **comunicación** é o proceso polo que se transporta información, a cal viaxa a través de sinais, que se transmiten adecuadamente. En todo proceso de comunicación hai necesariamente transmisión de sinais, sen embargo, non sempre que hai transmisión de sinais existe comunicación. Por exemplo, a radiación estelar que chega a Terra.

A **transmisión** refírese ao **transporte** das **sinais** físicas, mentres que a **comunicación** refírese máis ao **transporte** da **información**, dos datos que significan algo concreto tanto para o emisor como para o receptor, independentemente das sinais utilizadas na transmisión.

No exemplo da voz telefónica, a **comunicación** prodúcese porque o emisor e receptor se puxeron de acordo nunha **serie de normas polas que se entenden** ou se comunican. No caso, por exemplo, de que dous interlocutores **non compartan o mesmo idioma**, seguiría habendo transmisión de sinal, pero **non habería comunicación**, posto que ao non entenderse non se recibe información.